PRAEFATIO.

Finita Iosephi editione nunc indicem propono, in quo in-
sunt et nomina omnia et res quaedam potiores superaddita scrip-
torum tabula eorum, quibus Iosephus se usum esse fatetur.

Et ut in uolumine sexto, sic in hoc indice conficiendo so·
cium habui, qui suscepta operis parte laboris onus subleuauit.
nam Fridericus Schemann Hagensis Antiquitates Iudaicas praeter
librum XV, deinde Vitam Iosephi et libros contra Apionem scrip-
tos excerpsit, ego uero reliqua, belli Iudaici historiam et Anti-
quitatum librum XV percensui. tum ex Schemanni meisque
schedulis hunc indicem composui, quem legentibus utilem fore
confido, quamquam non sum nescius eum non omnibus numeris
esse absolutum; modus enim adhibendus erat, ne uolumen in
nimium ambitum cresceret. ceterum quoniam multa nomina He-
braica ex Iosephi libris melioribus a me recepta alia sunt ac
uulgo scribi solent, ut quaerentibus subuenirem, uulgares quo-
que formas et uarias lectiones potiores in indicem recepi. denique
quam potui operam dedi, ut ab erroribus canerem, quorum quos
ipse deprehendi infra apponam.

Dabam Marburgi a. d. III id. Iunias 1895.

Benedictus Niese.

